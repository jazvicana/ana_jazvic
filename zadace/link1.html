<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h2>Priprema</h2>
    <p>Piletinu narežite na male komadiće, posipajte Fajitas začinom i pustite da odstoji 20-tak minuta. Popržite je na 2 žlice ulja dok sva ne poprimi boju, a zatim izvadite na tanjur.

        Na istom ulju (dodajte malo ako treba) popržite sitno nasjeckani luk dok ne omekša. Zatim mu dodajte narezane šampinjone, prodinstajte oko 5 minuta pa dodajte i papriku koju ste narezali na kockice. Sve zajedno dinstajte nekoliko minuta, dok malo ne omekša.
        
        Nakon otprilike 7-8 minuta, u povrće vratite piletinu te dodajte i grah i kukuruz koji ste ranije procijedili i isprali. Sve zajedno kuhajte još oko 10 minuta, svakako posolite i popaprite po potrebi, te ako želite dodajte još malo Fajitas začina – sve prema okusu.
        
        U međuvremenu namastite vatrostalnu posudu ili protvan i pripremite tortilje te naribajte sir. Pola sira pomiješajte sa kiselom vrhnjom.
        
        Na svaku tortilju stavite po otprilike dvije pune žlice nadjeva od mesa i povrća, te to posipajte s malo naribanog sira. Tortilje zaklopite na stranama pa zarolajte i slažite u posudu tako da je preklopljena strana okrenuta prema dolje. Slažite jednu do druge sve dok ne potrošite sav nadjev i sir.
        
        Složene tortilje premažite smjesom vrhnja i sira koju ste ranije pripremili i pecite u pećnici zagrijanoj na 220°C oko 15 minuta, tj. dok ne prime boju po vrhu.
        
        Tortilje poslužite vruće, uz svježu zelenu salatu te kiselo vrhnje. Dobar tek!</p>
</body>
</html>